Otonom araçları ilk gördüğüm zaman, uzun süre insanların bunu nasıl yapabildiğini düşündüm durdum.  Bu konuda bir şey üretebilmek adına, otonom araçlar konusunda araştırmalar yapan
şirketleri uzun süredir inceliyorum (Aşağıya linklerini bırakırım). Yaptığım incelemeler sonucunda şunu farkettim ki, insanlık bu konuda aslında daha yolun başında ve bu bizim için
hem bir avantaj hem de bir dezavantaj. Avantajı şu ki dünya devlerini yakalayabilme şansımız bir nebze olsun var. Dezavantajımız da şu ki, bu iş için Google gibi veri toplama ve 
kullanma bilgisi, becerisi, tecrübesi çok yüksek şirketler bu sektörün liderleri bu yüzden de çok büyük verilere sahipler. İnsanların Google'a yüklediği her bilgi onların daha da 
gelişmesini sağlıyor. Facebook gibi şirketler bunlardan para kazanıyor hatta yargılanıyor. Veribilimini sevmemin asıl sebebi bu. Çoğu insan bazı şeylerin bize neden bedava olarak 
sunulduğunu bile düşünmezken (ve şirketleri -tabiri caizse- enayi yerine koyarken), söz konusu şirketler kullanıcı verilerinden çok daha fazlasını elde edip üretiyor, geliştiriyor.
Dünyadaki en değerli 5 şirketin ilk 4'ü verilerle çalışıyor ve bu onların olmazsa olmazı. Ne anlatmaya çalışıyorum? Şunu demek istiyorum: otonom araç da üretecek olsanız, 2020'li 
yıllarda herhangi bir teknolojiyi de araştıracak olsanız hatta hiçbiriyle ilgilenmeyip basit bir fırın dahi olsanız kurumsal düzeyde veriye ve bunu değerlendirmenize ihtiyacınız 
var demektir. Veriyi kullanmayı bilmeden bir kişi otonom araç yapamaz. Otonom araçların kullandığı yazılım belki %99'luk bölümü verilerin toplanması ve değerlendirilmesi sonucunda 
ortaya çıkıyor. İşte tam da bu yüzden, bizim de en az Google gibi veri toplamaya; Facebook gibi onları işlemeye ihtiyacımız var. 


05.03.2022
Burak Can Kart


https://www.tesla.com/autopilot
https://www.nvidia.com/en-us/self-driving-cars/
https://waymo.com
